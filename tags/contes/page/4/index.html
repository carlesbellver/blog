<!DOCTYPE html>


<html lang="ca-es" data-theme="">
<head>
    
        
<meta charset="utf-8">
<meta name="HandheldFriendly" content="True">
<meta name="viewport" content="width=device-width, initial-scale=1.0">
<meta name="referrer" content="no-referrer-when-downgrade">

<title>La vista cansada :: contes</title>
<meta name="description" content="">

<link rel="alternate" type="application/rss+xml" href="https://carlesbellver.net/tags/contes/feed.xml" title="La vista cansada" />
<link rel="icon" type="image/x-icon" href="https://carlesbellver.net/favicon.ico">
<link rel="apple-touch-icon" href="https://carlesbellver.net/favicon.png">

<link rel="stylesheet" href="https://carlesbellver.net/css/light.css?rnd=1646485199" />
<style>

    [data-theme="dark"] {   
        --font-color: #eee;
--bg-color: #111;
--content-bg-color: #111; /* #191919; */

--menu-color: #eee;
--menu-bg-color: #212121;

--link-color:#599ada;
--link-state-color:#ff5858;
--link-state-border-color: rgba(238, 54, 54, 0.5);

--thead-bg-color: #343a40;
--table-border-color: lightgrey;

--pre-color: #333;
--pre-bg-color: #f1f1f1;

--bq-bar-color: #ccc;
--bq-color: #ccc;
--hr-color: #333;

--pagination-bg-color: #191919;
--pagination-link-color: #b6b6b6;

--post-info-color: grey;

--switcher-color: #333;
--switcher-bg-color: #fff;

    }

</style>

<link rel="stylesheet" href="https://carlesbellver.net/css/style.css?rnd=1646485199" />







<link href="https://twitter.com/carlesbellver" rel="me">
<link href="https://github.com/carlesbellver" rel="me">
<link href="https://micro.blog/carlesbellver" rel="me">

<meta name="og:title" content="contes"/>
<meta property="og:description" content="" />
<meta property="og:type" content="website" />
<meta property="og:url" content="https://carlesbellver.net/tags/contes/" /><meta property="og:updated_time" content="2021-11-21T16:49:59+01:00" />

<meta name="twitter:title" content="contes"/>
<meta name="twitter:description" content=""/>







    
</head>
<body>
    <a class="skip-main" href="#main">Principal</a>
    <header class="common-header"> 
      
        <nav>
  <a href="https://carlesbellver.net/about"><img class="avatar" src="https://carlesbellver.net/uploads/avatar.jpg"></a>
  <a href="https://carlesbellver.net/about">Carles Bellver Torlà</a>
  
    
    
      <a href="https://carlesbellver.net/llibres/" title="">Llibres</a>
    
      <a href="https://carlesbellver.net/" title="">Blog</a>
    
      <a href="https://carlesbellver.net/onthisday/" title="">Tal dia com avui</a>
    
      <a href="https://carlesbellver.net/photos/" title="">Fotos</a>
    
      <a href="https://carlesbellver.net/search/" title="">Cercar</a>
    
  
</nav>

      
    </header>
    <div class="container">
        <main id="main" tabindex="-1"> 
            
    <article class="post special h-entry">
        <header class="post-header">
            <h1 class="post-title p-name">contes</h1>
        </header>
    	
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/contes/unicorns/unicorns63/">Je ne sais pas si vous vous souvenez de moi</a></h1>
      </header>
      <div class="content post-summary contes">
        
          <p>Hi torne al cap d’un munt d’anys. Recorde molt bé els seus tres noms, però he oblidat completament el seu cognom. El bloc de pisos on vivia ha sofert una certa degradació. La façana necessitaria una bona mà de pintura. I el pati que li donava un aire de Place des Vosges per a rendes modestes agrairia l’atenció d’un jardiner. He entrat al vestíbul. A la bústia que va ser seva —i de la seva amiga Clémentine— hi ha uns altres noms que han estat ratllats. Però sobretot volia donar una ullada a aquells dos ascensors, un més ampli del que era habitual i l’altre estranyament angost. Això sempre ens feia riure.</p>
<p>És dilluns, acabe d’arribar a París i tinc la resta del matí lliure. Per què hi he vingut? De sobte, entre les males herbes del pati, em fa l’efecte que veig Valérie asseguda en un dels bancs de formigó, pàl·lida com una morta, amb un espill a la mà com si continués esperant l’unicorn. Aquesta visió m’espanta i haig de marxar tot d’una.</p>
<p>(El seu cognom era Kléber.)</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/contes/unicorns/unicorns63/"><div class="post-date dt-published">2018-12-29</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    


  <div class="license">
    <p>Copyright 2018 Carles Bellver Torlà</p>
    <p>Aquesta obra està subjecta a una <a rel="license" href="http://creativecommons.org/licenses/by-nc/4.0/" title="Consulteu el les condicions de la llicència">llicència de Creative Commons</a>.</p>
    <p><a rel="license" title="Consulteu el les condicions de la llicència" href="https://creativecommons.org/licenses/by-nc/4.0/"><img alt="Llicència de Creative Commons" src="https://carlesbellver.net/uploads/cc/by-nc.eu.png" /></a></p>
  </div>


</div>

</article>
        
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/2018/12/28/darrera-defensa.html">Darrera defensa</a></h1>
      </header>
      <div class="content post-summary contes">
        
          <p>La vaig veure al monestir de Strahov, en una petita <em>Wunderkammer</em> annexa a la Sala Filosòfica. Ella s’havia fixat sobretot en els llibres. En vam parlar a la nit, en tornar a l’hotel.</p>
<p>—Però era una dent de narval —em va dir—. Totes les banyes d’unicorn que es venien a l’edat mitjana eren dents de narval.</p>
<p>—Sí, fins i tot la de l’esquelet gairebé complet que va fer reconstruir el batle de Magdeburg. Això diuen.</p>
<p>—Que no t’ho creus?</p>
<p>—Vaig llegir que Leibiniz no n’estava molt convençut… Saps qui va ser el primer a sospitar l’origen de tanta banya d’unicorn? Olaus Wormius. El mateix Olaus Wormius que va traduir el <em>Necronomicon</em> al llatí.</p>
<p>—I què em vols dir amb això?</p>
<p>—Res. No he vist mai un narval. Tu n’has vist algun? Trobes que és un animal menys fantàstic que l’unicorn? Ni tan sols es coneix quina funció pot tenir exactament aqueix ullal tan llarg.</p>
<p>—De vegades em desconcertes. De debò que no veig on vols anar a parar.</p>
<p>Enlloc, sens dubte. Només es tractava d’una maniobra de distracció desesperada.</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/2018/12/28/darrera-defensa.html"><div class="post-date dt-published">2018-12-28</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    



</div>

</article>
        
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/contes/unicorns/unicorns62/">Darrera defensa</a></h1>
      </header>
      <div class="content post-summary contes">
        
          <p>La vaig veure al monestir de Strahov, en una petita <em>Wunderkammer</em> annexa a la Sala Filosòfica. Ella s’havia fixat sobretot en els llibres. En vam parlar a la nit, en tornar a l’hotel.</p>
<p>—Però era una dent de narval —em va dir—. Totes les banyes d’unicorn que es venien a l’edat mitjana eren dents de narval.</p>
<p>—Sí, fins i tot la de l’esquelet gairebé complet que va fer reconstruir el batle de Magdeburg. Això diuen.</p>
<p>—Que no t’ho creus?</p>
<p>—Vaig llegir que Leibniz no n’estava molt convençut… Saps qui va ser el primer a ensumar l’origen de tantes banyes d’unicorn? Olaus Wormius. El mateix Olaus Wormius que va traduir el <em>Necronomicon</em> al llatí.</p>
<p>—I què em vols dir amb això?</p>
<p>—Res. No he vist mai un narval. Tu n’has vist algun? Trobes que és un animal menys fantàstic que l’unicorn? Ni tan sols es coneix quina funció pot tenir exactament aqueix ullal tan llarg.</p>
<p>—De vegades em desconcertes. De debò que no veig on vols anar a parar.</p>
<p>Enlloc, sens dubte. Només es tractava d’una maniobra de distracció desesperada.</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/contes/unicorns/unicorns62/"><div class="post-date dt-published">2018-12-28</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    


  <div class="license">
    <p>Copyright 2018 Carles Bellver Torlà</p>
    <p>Aquesta obra està subjecta a una <a rel="license" href="http://creativecommons.org/licenses/by-nc/4.0/" title="Consulteu el les condicions de la llicència">llicència de Creative Commons</a>.</p>
    <p><a rel="license" title="Consulteu el les condicions de la llicència" href="https://creativecommons.org/licenses/by-nc/4.0/"><img alt="Llicència de Creative Commons" src="https://carlesbellver.net/uploads/cc/by-nc.eu.png" /></a></p>
  </div>


</div>

</article>
        
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/2018/12/27/una-eternitat.html">Una eternitat</a></h1>
      </header>
      <div class="content post-summary contes">
        
          <p>Una alba gelada al llit sec d’un riu, enfront d’un cementeri. Els cadàvers amuntegats, la sang que en regalimava. Que llarga s’havia fet la nit i que breu el final.</p>
<p>—Us en recordeu, d’aquell sergent que et deixava triar amb quina porra t’apallissaria?</p>
<p>—A mi no m’han deixat triar quina bala em matava.</p>
<p>—Ni a mi tampoc.</p>
<p>—Amunt els cors. Ens n’anem al cel. He vist uns angelets entre els tarongers.</p>
<p>—Devien ser dimonis. El cel no existeix, però l’infern sí.</p>
<p>—M’han foradat la jaqueta, m’han fet malbé tota la roba…</p>
<p>—Si només t’haguessin foradat la jaqueta…</p>
<p>El trontolleig del carro els assossegava. Gairebé com si els engronsessin. Com si tornessin al claustre matern. Els dipositaven formant rengleres, el cap d’un amb els peus del següent, perquè en cabessin més. Quan en completaven una, en començaven una altra.</p>
<p>—Quin ordre!</p>
<p>—Això s’ha de reconèixer.</p>
<p>—Quina pau!</p>
<p>—I durarà anys, ja ho veureu.</p>
<p>Comptava mentalment. Com voleu que compti un mort? Amb els dits no pot.</p>
<p>—Quaranta, si més no.</p>
<p>—Una eternitat.</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/2018/12/27/una-eternitat.html"><div class="post-date dt-published">2018-12-27</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    



</div>

</article>
        
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/contes/unicorns/unicorns59/">Una eternitat</a></h1>
      </header>
      <div class="content post-summary contes">
        
          <p>Una alba gelada al llit sec d’un riu, enfront d’un cementeri. Els cadàvers amuntegats, la sang que en regalimava. Que llarga s’havia fet la nit i que breu el final.</p>
<p>—Us en recordeu, d’aquell sergent que et deixava triar amb quina porra t’apallissaria?</p>
<p>—A mi no m’han deixat triar quina bala em matava.</p>
<p>—Ni a mi tampoc.</p>
<p>—Amunt els cors. Ens n’anem al cel. He vist uns angelets entre els tarongers.</p>
<p>—Devien ser dimonis. El cel no existeix, però l’infern sí.</p>
<p>—M’han foradat la jaqueta, m’han fet malbé tota la roba…</p>
<p>—Si només t’haguessin foradat la jaqueta…</p>
<p>El trontolleig del carro els assossegava. Gairebé com si els engronsessin. Com si tornessin al claustre matern. Els dipositaven formant rengleres, el cap d’un amb els peus del següent, perquè en cabessin més. Quan en completaven una, en començaven una altra.</p>
<p>—Quin ordre!</p>
<p>—Això s’ha de reconèixer.</p>
<p>—Quina pau!</p>
<p>—I durarà anys, ja ho veureu.</p>
<p>Comptava mentalment. Com voleu que compti un mort? Amb els dits no pot.</p>
<p>—Quaranta, si més no.</p>
<p>—Una eternitat.</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/contes/unicorns/unicorns59/"><div class="post-date dt-published">2018-12-27</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    


  <div class="license">
    <p>Copyright 2018 Carles Bellver Torlà</p>
    <p>Aquesta obra està subjecta a una <a rel="license" href="http://creativecommons.org/licenses/by-nc/4.0/" title="Consulteu el les condicions de la llicència">llicència de Creative Commons</a>.</p>
    <p><a rel="license" title="Consulteu el les condicions de la llicència" href="https://creativecommons.org/licenses/by-nc/4.0/"><img alt="Llicència de Creative Commons" src="https://carlesbellver.net/uploads/cc/by-nc.eu.png" /></a></p>
  </div>


</div>

</article>
        
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/2018/12/26/i-remember-spain.html">I remember Spain</a></h1>
      </header>
      <div class="content post-summary contes">
        
          <p>Va tornar a elogiar l’heroisme dels <em>marines</em> —en aquesta nova operació imperalista que divulgava la premsa— i es va vantar d’haver participat ell mateix en dues guerres: des d’un despatx, com a oficial d’intel·ligència. Vaig tocar l’ase. M’emprenyava el seu patrioterisme i ell se sentia ofès quan jo defensava el no a la guerra. No era la primera vegada que xocàvem.</p>
<p>—Si els joves nord-americans de la meva generació haguessin fet com vós, la democràcia s’hauria ensorrat a Europa per molt anys. Potser per sempre.
—Els únics joves nord-americans que van venir al meu país van ser els voluntaris de la Brigada Lincoln. Comunistes i companys de viatge. Els vostres governs van preferir sacrificar la nostra democràcia i deixar que s’hi perpetués el feixisme.</p>
<p>M’adverteixen que no és segur per a mi, estudiant estranger, parlar amb tanta vehemència. Però no em preocupa el que em pogués passar, perquè beca i visat venceran prompte. Mentre tramitaven la meva democràtica expulsió, jo ja seria a l’aeroport.</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/2018/12/26/i-remember-spain.html"><div class="post-date dt-published">2018-12-26</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    



</div>

</article>
        
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/contes/unicorns/unicorns58/">I remember Spain</a></h1>
      </header>
      <div class="content post-summary contes">
        
          <p>Va tornar a ponderar l’heroisme dels <em>marines</em> —en aquesta nova operació imperialista que difonia la premsa— i es va vantar d’haver participat ell mateix en dues guerres: des d’un despatx, com a oficial d’intel·ligència. Vaig tocar l’ase. M’emprenyava el seu patrioterisme i ell se sentia ofès quan jo defensava el no a la guerra. No era la primera vegada que xocàvem.</p>
<p>—Si els joves nord-americans de la meva generació haguessin fet com vós, la democràcia s’hauria ensorrat a Europa per molt anys. Potser per sempre.</p>
<p>—Els únics joves nord-americans que van venir al meu país van ser els voluntaris de la Brigada Lincoln. Comunistes i companys de viatge. Els vostres governs van preferir sacrificar la nostra democràcia i deixar que s’hi perpetués el feixisme.</p>
<p>M’adverteixen que no és segur per a mi, estudiant estranger, parlar amb tanta vehemència. Però no em preocupa el que em pogués passar, perquè beca i visat venceran prompte. Mentre tramitaven la meva democràtica expulsió, jo ja seria a l’aeroport.</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/contes/unicorns/unicorns58/"><div class="post-date dt-published">2018-12-26</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    


  <div class="license">
    <p>Copyright 2018 Carles Bellver Torlà</p>
    <p>Aquesta obra està subjecta a una <a rel="license" href="http://creativecommons.org/licenses/by-nc/4.0/" title="Consulteu el les condicions de la llicència">llicència de Creative Commons</a>.</p>
    <p><a rel="license" title="Consulteu el les condicions de la llicència" href="https://creativecommons.org/licenses/by-nc/4.0/"><img alt="Llicència de Creative Commons" src="https://carlesbellver.net/uploads/cc/by-nc.eu.png" /></a></p>
  </div>


</div>

</article>
        
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/2018/12/25/viatge-a-espanya.html">Viatge a Espanya</a></h1>
      </header>
      <div class="content post-summary contes">
        
          <p>Ateses les circumstàncies, era normal que s’estenguessin els rumors sobre delators o agents infiltrats. Danvers no va ser aliè a aquesta mena de sospites. Cridaven l’atenció la seva llibertat de moviments i les destinacions dels seus viatges, tan exòtiques com problemàtiques: el Tibet —incorporat a la República Popular de la Xina—, Armènia —Unió Soviètica— i l’Espanya de Franco. No podem esbrinar tot el que buscava en aquests llocs, però hem llegit les seves notes sobre la visita a una ubicació imprecisa de la costa mediterrània, on es conservava el crani d’un ciclop. Esperà tres dies a entrevistar-se amb l’autoritat local. La resposta el sorprengué. Es tractava de les restes d’un avantpassat seu, li digué el capitost. Se les estimava, però s’avindria a lliurar-les a canvi d’una certa suma de diners.</p>
<p>Danvers maleí tricorns, sotanes i sevillanes. L’esborronava el que va qualificar de “primitivisme africà”. El posseïa, sens dubte, un racisme de classe après com a <em>White Anglo-Saxon Protestant</em>.</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/2018/12/25/viatge-a-espanya.html"><div class="post-date dt-published">2018-12-25</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    



</div>

</article>
        
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/contes/unicorns/unicorns57/">Viatge a Espanya</a></h1>
      </header>
      <div class="content post-summary contes">
        
          <p>Ateses les circumstàncies, era normal que s’estenguessin els rumors sobre delators o agents infiltrats. Danvers no va ser aliè a aquesta mena de sospites. Cridaven l’atenció la seva llibertat de moviments i les destinacions dels seus viatges, tan exòtiques com problemàtiques: el Tibet —incorporat a la República Popular de la Xina—, Armènia —Unió Soviètica— i l’Espanya de Franco. No podem precisar tot el que buscava en aquests llocs, però hem llegit les seves notes sobre la visita a una ubicació imprecisa de la costa mediterrània, on es conservava el crani d’un ciclop. Esperà tres dies a entrevistar-se amb l’autoritat local. La resposta el sorprengué. Es tractava de les restes d’un avantpassat seu, li digué el capitost. Se les estimava, però s’avindria a lliurar-les a canvi d’una certa suma de diners.</p>
<p>Danvers maleí tricorns, sotanes i sevillanes. L’esborronava el que va qualificar de “primitivisme africà”. El posseïa, sens dubte, un racisme de classe après com a <em>White Anglo-Saxon Protestant</em>.</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/contes/unicorns/unicorns57/"><div class="post-date dt-published">2018-12-25</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    


  <div class="license">
    <p>Copyright 2018 Carles Bellver Torlà</p>
    <p>Aquesta obra està subjecta a una <a rel="license" href="http://creativecommons.org/licenses/by-nc/4.0/" title="Consulteu el les condicions de la llicència">llicència de Creative Commons</a>.</p>
    <p><a rel="license" title="Consulteu el les condicions de la llicència" href="https://creativecommons.org/licenses/by-nc/4.0/"><img alt="Llicència de Creative Commons" src="https://carlesbellver.net/uploads/cc/by-nc.eu.png" /></a></p>
  </div>


</div>

</article>
        
          	<article class="post-list">
    
      <header class="post-header">
        <h1 class="post-title"><a href="https://carlesbellver.net/2018/12/24/com-va-guanyar.html">Com va guanyar Danvers una plaça a Miskatonic</a></h1>
      </header>
      <div class="content post-summary contes">
        
          <p>Mentre l’esperava, la secretària del seu tutor li va demanar si podia ajudar-lo amb unes notes que calia mecanografiar. Càndidament va accedir a dictar-li-les i a la segona frase es va adonar del sentit i la procedència reals d’aquell fragment. Però —per això mateix?— no va poder aturar-se i va continuar recitant el full en veu alta, vocalitzant la lletania d’abominables perversions.</p>
<p>L’havien ben ensarronat. El tutor va aparèixer al llindar al cap d’un lapse de temps que podia haver durat uns minuts o llarguíssimes hores. El despatx, mentrestant, s’havia entenebrat.</p>
<p>—Felicitacions —li va dir—. Ara ja ets un dels nostres.</p>
<p>Va deixar anar una riota sinistra. La secretària es va aixecar i se li va arrambar. Reia ella també —com una hiena— quan van marxar ambdós plegats, passadís enllà. Danvers va restar sol amb el seu pànic. Es va passar la nit udolant, fins a la matinada. Al rompent de l’alba es va assossegar prou per agafar l’estilogràfica i signar el contracte.</p>

        
      </div>      
    
    
    
    


<div class="post-info">
    
        <a class="u-url" href="https://carlesbellver.net/2018/12/24/com-va-guanyar.html"><div class="post-date dt-published">2018-12-24</div></a> <ul class="post-tags"><li><a href="https://carlesbellver.net/tags/contes">#contes</a></li> </ul>
    
    



</div>

</article>
        
        
    
        
    <div class="pagination">
        <div class="left pagination-item ">
            
                <a href="https://carlesbellver.net/tags/contes/page/3/">posteriors</a>
            
        </div>
        <div class="right pagination-item ">
            
                <a href="https://carlesbellver.net/tags/contes/page/5/">anteriors</a>
            
        </div>
    </div>


    </article>

        </main>
        
            <footer class="common-footer">

    <div class="common-footer-bottom">
        
        <div class="copyright">
          <p>
            <a href="https://carlesbellver.net/about/">Carles Bellver Torlà</a> 
            2002 - 2022
          </p>  
        </div> 

    </div>
</footer>

        
    </div>
</body>
</html>
