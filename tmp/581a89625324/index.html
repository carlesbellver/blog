<!DOCTYPE html>


<html lang="ca-es" data-theme="">
<head>
    
        
<meta charset="utf-8">
<meta name="HandheldFriendly" content="True">
<meta name="viewport" content="width=device-width, initial-scale=1.0">
<meta name="referrer" content="no-referrer-when-downgrade">

<title>Carles Bellver Torlà :: La tempesta contra les roques</title>
<meta name="author" content="Carles Bellver Torlà">
<meta name="description" content="">

<link rel="icon" type="image/x-icon" href="https://carlesbellver.net/favicon.ico">
<link rel="apple-touch-icon" href="https://carlesbellver.net/favicon.png">

<link rel="stylesheet" href="https://carlesbellver.net/css/light.css?rnd=1721025614" />
<style>

    [data-theme="dark"] {   
        --font-color: #eee;
--bg-color: #111;
--content-bg-color: #111; /* #191919; */

--note-bg-color: #333;

--menu-color: #eee;
--menu-bg-color: #212121;

--link-color: #cc1111;
--link-state-color: #cc1111;

--thead-bg-color: #343a40;
--table-border-color: lightgrey;

--pre-color: #333;
--pre-bg-color: #f1f1f1;

--bq-bar-color: #ccc;
--bq-color: #ccc;
--hr-color: #333;

--pagination-bg-color: #191919;
--pagination-link-color: #b6b6b6;

--post-info-color: grey;

--switcher-color: #333;
--switcher-bg-color: #fff;

    }

</style>

<link rel="stylesheet" href="https://carlesbellver.net/css/style.css?rnd=1721025614" />

<link rel="stylesheet" href="https://carlesbellver.net/css/poststats.css?rnd=1721025614" />

<link rel="stylesheet" href="https://carlesbellver.net/css/lightbox.css?rnd=1721025614" />
<script type="text/javascript" src="https://carlesbellver.net/js/lightbox.js?rnd=1721025614"></script>







<link href="https://mastodon.social/@carlesbellver" rel="me">
<link href="https://twitter.com/carlesbellver" rel="me">
<link href="https://github.com/carlesbellver" rel="me">



<meta name="og:title" content="La tempesta contra les roques"/>
<meta property="og:description" content="Presentació en la Fira del Llibre de Castelló, 7 de maig de 2023.
Introducció Avui, realment, no sé què dir, davant de tanta gent que, en molts casos, molts de vosaltres, coneixíeu Albert molt més que jo. I no em referisc només a la seua família, que també està ací. Sé de cert que altres vau tindre la sort de passar més hores que jo amb Albert i compartir més assumptes i projectes que jo amb ell." />
<meta property="og:type" content="article" />
<meta property="og:url" content="https://carlesbellver.net/tmp/581a89625324/" />
<meta property="og:image" content="https://carlesbellver.net/uploads/ulleres_200.jpg"/><meta property="article:published_time" content="2023-05-04T15:49:58+02:00" />
<meta property="article:modified_time" content="2023-05-04T15:49:58+02:00" />

<meta name="twitter:title" content="La tempesta contra les roques"/>
<meta name="twitter:description" content="Presentació en la Fira del Llibre de Castelló, 7 de maig de 2023.
Introducció Avui, realment, no sé què dir, davant de tanta gent que, en molts casos, molts de vosaltres, coneixíeu Albert molt més que jo. I no em referisc només a la seua família, que també està ací. Sé de cert que altres vau tindre la sort de passar més hores que jo amb Albert i compartir més assumptes i projectes que jo amb ell."/>




<meta name="page-source-path" content="tmp/2023-05-04-tempesta.md">



<script src="https://carlesbellver.net//js/menu.js"></script>


    
</head>
<body>
    <a class="skip-main" href="#main">Principal</a>
    <header class="common-header"> 
      
        <nav>
  <div id="quickctrl">
    <a id="openquicklinks" onclick="menuOpen()"><svg viewBox="0 0 24 24" width="24" height="24"><rect y="10" width="24" height="1"></rect><rect y="16" width="24" height="1"></rect><rect y="22" width="24" height="1"></rect></svg></a>
    <a id="closequicklinks" style="display:none" onclick="menuClose()"><svg viewBox="0 0 24 24" width="24" height="24"><line x1="6" y1="12" x2="17" y2="23" stroke-width="2" /><line x1="6" y1="23" x2="17" y2="12" stroke-width="2" /></svg></a>
  </div>
  <div id="quicklinks">
    <a class="h-card" rel="me" href="https://carlesbellver.net/">Carles Bellver Torlà</a>
    
      
      
        <a href="https://carlesbellver.net/onthisday/" title="">Tal dia com avui</a>
      
        <a href="https://carlesbellver.net/llibres/" title="">Llibres</a>
      
        <a href="https://carlesbellver.net/taller/" title="">Experiments</a>
      
        <a href="https://carlesbellver.net/photos/" title="">Fotos</a>
      
        <a href="https://carlesbellver.net/archive/" title="">Cercar</a>
      
    
    

    



    <a class="theme-switcher">Fosc</a>

    <script>
    const STORAGE_KEY = 'user-color-scheme'
    const defaultTheme = "light"

    let currentTheme
    let switchButton
    let autoDefinedScheme = window.matchMedia('(prefers-color-scheme: dark)')

    const autoChangeScheme = e => {
        currentTheme = e.matches ? 'dark' : 'light'
        document.documentElement.setAttribute('data-theme', currentTheme)
        changeButtonText()
    }

    document.addEventListener('DOMContentLoaded', function() {
        switchButton = document.querySelector('.theme-switcher')
        currentTheme = detectCurrentScheme()
        if (currentTheme == 'dark') {
            document.documentElement.setAttribute('data-theme', 'dark')
        }
        if (currentTheme == 'auto') {
            autoChangeScheme(autoDefinedScheme);
            autoDefinedScheme.addListener(autoChangeScheme);
        }
        changeButtonText()
        switchButton.addEventListener('click', switchTheme, false)
    })

    function detectCurrentScheme() {
        if (localStorage.getItem(STORAGE_KEY)) {
            return localStorage.getItem(STORAGE_KEY)
        } 
        if (defaultTheme) {
            return defaultTheme
        } 
        if (!window.matchMedia) {
            return 'light'
        } 
        if (window.matchMedia('(prefers-color-scheme: dark)').matches) {
            return 'dark'
        }
        return 'light'
    }

    function changeButtonText()
    {   
        switchButton.textContent = currentTheme == 'dark' ?  "Clar" : "Fosc"
    }

    function switchTheme(e) {
        if (currentTheme == 'dark') {
            localStorage.setItem(STORAGE_KEY, 'light')
            document.documentElement.setAttribute('data-theme', 'light')
            currentTheme = 'light'
        } else {
            localStorage.setItem(STORAGE_KEY, 'dark')
            document.documentElement.setAttribute('data-theme', 'dark')
            currentTheme = 'dark'
        }
        changeButtonText()
    }
    </script>

  </div>
</nav>

      
    </header>
    <div class="container">
        <main id="main" tabindex="-1"> 
            
    
    <article class="post h-entry">

          
      <ul class="post-navigation">
        
          <li>
          
            Esborrany privat
          
          </li>
        
        <li><span class="readingtime"><img class="icon" src="https://carlesbellver.net//svg.icons/clock.svg" alt="clock" /> 10 minuts</span></li>
      </ul>
    


      <header class="post-header"><h1 class="post-title">La tempesta contra les roques</h1>

      
      
      
      
      

      </header>
            
      <div class="content e-content">
                  
          
          
            
          
            
          
            
          
          <p>Presentació en la Fira del Llibre de Castelló, 7 de maig de 2023.</p>
<h2 id="introducció">Introducció</h2>
<p>Avui, realment, no sé què dir, davant de tanta gent que, en molts casos, molts de vosaltres, coneixíeu Albert molt més que jo. I no em referisc només a la seua família, que també està ací. Sé de cert que altres vau tindre la sort de passar més hores que jo amb Albert i compartir més assumptes i projectes que jo amb ell.</p>
<p>Perquè Albert i jo ja jugàvem junts al pati del col·legi Cervantes, ací darrere a la Ronda Magdalena. Ja ens inventàvem històries i aventures quan teníem set o vuit anys. Però després ens vam distanciar i ens vam retrobar un parell de vegades al llarg de les nostres vides. I va ser sobretot la literatura, eixa estranya ocurrència de jugar a ser escriptors, que vam tindre per separat, el que ens va unir ja per sempre. Vam compartir moltes presentacions, taules redones i xarrades diverses, o jurats de premis, per exemple. Coses d’escriptors, com açò mateix, que ens preníem els dos, crec, amb certa distància crítica i humor.</p>
<p>D’altra banda, jo sempre he dit que escric llibres perquè no m’agrada parlar. Preferisc explicar-me per escrit. Recorde que en un temps a Albert tampoc li agradava parlar en públic. Alguna vegada que havia de presentar un dels seus llibres va dir que gravaria la presentació a casa, portaria la gravació en un casset, pitjaria el botó PLAY i així no caldria que diguera res.</p>
<p>Però més avant, com sabeu, es va animar, li va agarrar el gust a parlar i fins i tot a recitar. Últimament li agradava recitar els seus poemes.</p>
<p>Avui també recitarem.</p>
<p>Però jo no. Jo m’he mantingut ferm en la meua reserva. Així que jo em limitaré a parlar del llibre, i d’Albert, que és la tasca que se m’ha encomanat.</p>
<h2 id="el-llibre">El llibre</h2>
<p>Quan Josep Porcar em va plantejar la idea de fer este recull en homenatge a Albert, evidentment li vaig dir que sí sense pensar-m’ho.</p>
<p>I des d’aquell moment només m’ha preocupat que el resultat fora digne d’Albert, que el to i el contingut de l’homenatge foren escaients i que no li haguérem fet passar vergonya.</p>
<p>No sé si al final ho aconseguirem, però ho hem intentat i ara, esta vesprada, ho continuarem intentant.</p>
<p>Que se n’haguera rist de nosaltres no em preocupa. Riure és bo i ell era molt del riure i de la broma. Nosaltres, per tant, també hauríem de ser-ho.</p>
<p>Parlem del llibre, per tant. Com a objecte material, evidentment, és excel·lent. Tenim la immensa fortuna de comptar amb Josep, que és qui en fa el disseny i l’edició, incloses les il·lustracions, i no sé si som prou conscients del luxe que això suposa i si li ho agraïm prou.</p>
<h2 id="un-poemari">Un poemari?</h2>
<p>Pel que fa al contingut del llibre, a mi la primera cosa que em cridaria l’atenció, si no hi haguera participat, és que siga un poemari. És a dir, que el publicitem com a poemari i que, en efecte, conste majoritàriament de poemes. El poema d’Albert amb què li hem donat títol, dinou poemes més també d’Albert i quinze poemes d’autores i autors d’El Pont que dialoguen amb els d’Albert. Només quatre autors hem respost en prosa als poemes d’Albert. Així que són trenta-cinc poemes en total i quatre textos en prosa. Literalment, desentonem, Àrtur Àlvàrez, Joan Andrés Sorribes, Josep Usó i jo mateix. Pareixem la vella guàrdia de la prosa. Tinc la sensació que eixe és un poc el meu paper avui, o un dels meus papers.</p>
<p>L’explicació d’eixe predomini de la poesia és que El Pont, la nostra associació, ha estat presa pels i les poetes. De la mateixa manera que Albert, que en determinat moment, com sabeu, a partir de 2015, va ser posseït d’un esperit dionisíac i va començar a produir versos a a l’engròs i a escampar-los diàriament al Facebook, a l’Instagram i al Twitter.</p>
<p>Recorde que en la presentació del seu llibre <em>Albes</em>, que va ser l’únic poemari que va arribar a publicar en paper, vaig comentar que havia escrit ja centenars de poemes. Però ell em va corregir: no n’eren centenars sinó milers. I això era el 2019. Exactament el març de 2019. Així que encara en va escriure molts més, els tres anys següents.</p>
<h2 id="abans-de-ser-poeta">Abans de ser poeta</h2>
<p>Siga com siga, crec que és just recordar que abans de fer-se poeta, Albert va escriure i publicar unes quantes novel·les i llibres de contes. Qui haguera conegut Albert estos últims anys en les xarxes socials es podria sorprendre d’això. I qui l’haguera conegut abans, estic pensant sobretot en els seus amics de la Societat Catalana de Ciència-Ficció i Fantasia, es poden sorprendre que li retem homenatge precisament amb un poemari.</p>
<p>La primera novel·la, Albert la va escriure en col·laboració amb el seu amic Rubén Montañés, que avui és ací a la primera fila. <em>Una Magdalena moguda</em>, narració de gènere negre, molt còmica, ambientada en la setmana de festes fundacionals, plena de referències locals i plena d’humor, molt d’humor i molt àcid. La va publicar l’ajuntament de Castelló l’any 2001. Sempre m’ha paregut que és una novel·la poc coneguda i que mereixeria més difusió. I no estic sol. Lluís Meseguer, en el seu momumental <em>Castelló literari</em>, la va considerar “no solament la millor narració sobre les festes de la Magdalena, sinó una de les millors novel·les escrites a la ciutat”.</p>
<p>Després vindrien la novel·la històrica <em>La revolta ignorada</em>, ambientada després de la guerra de successió, que va ser Premi de Narrativa Vila d’Almassora de 2002. I a continuació la ciència-ficció humorística d’<em>Aquell matí era perfecte</em> (2002) i la barreja de novel·la negra, fantasia, ciència-ficció i humor de<em>Negocis familiars</em> (2007).</p>
<p>És un fet que, durant anys, el nom d’Albert va anar associat a la ciència-ficció. No només per aquelles novel·les, sinó també perquè Va participar activament en la Societat Catalana de Ciència-Ficció i Fantasia, per exemple en les jornades BarnaCon que es van celebrar a Sants, a Barcelona. O en les activitats dels centenaris de Verne i de Poe, ací a Castelló, per a les quals també em va reclutar a mi.</p>
<p>I en una entrevista que li va fer Joan Baptista Campos, Albert va declarar que els autors que constituïen la “columna vertebral” de la seua formació literària eren Douglas Adams, Philip J. Farmer i Stanislaw Lem”. És a dir, tres autors cèlebres de ciència-ficció caracteritzats per la imaginació, l’enginy i l’humor. Sempre l’humor.</p>
<p>No sabem quins tres poetes hauria posat Albert en el seu altar privat. Ni ens cal saber-ho, segurament. Sí que sé que li va fer il·lusió que li diguera que havia impugnat Kavafis en un parell dels seus poemes. I per això el títol de la meua col·laboració en el llibre, en la qual he respost a un d’eixos poemes d’Albert, “Ítaca”, referència òbvia al famós poema de Kavafis musicat per Lluís Llach. I he de dir que he partit tant del poema com d’algun dels <em>Contes inversos: conversos i diversos</em> amb què Albert va guanyar el Premi Josep Pascual Tirado l’any 2005.</p>
<p>I encara hauria de mencionar els dos llibres de contes infantils que va publicar: <em>El regal de l’àvia Esther</em> (2009) i <em>Figor, el gos valent</em> (2012). Este últim presentat amb el seu fill i les nebodes en este mateix marc de la Fira del Llibre de Castelló, però en la seua ubicació anterior a la plaça de Santa Clara.</p>
<p>Una vegada li vaig proposar uns pocs gèneres que encara no havia assajat. Com el sainet, les novel·les de l’oest o les de romans. No em va dir que no. Qui sap, si haguera tingut més temps, què hauria fet.</p>
<p>El cas és que, quan es va constituir El Pont, Albert només havia escrit narrativa, en diverses variants i modalitats.</p>
<h2 id="justificació-del-llibre">Justificació del llibre</h2>
<p>Per què, aleshores, hem plantejat este llibre com un poemari, com una antologia i un diàleg restringits als seus poemes? Em pense que teníem dues bones raons per a fer-ho així. En primer lloc, perquè volíem ser fidels al darrer Albert, al darrer gir literari que ell va tindre ocasió d’executar. I en segon lloc, perquè no voldríem que tots aquells poemes que va escriure es perderen, que s’esvaïren en el corrent passatger i en el caos de les xarxes.</p>
<p>He dit abans que només va arribar a publicar un poemari en paper. Però és cert que encara en va publicar un altre en format digital, el <em>Breu quadern, etc.</em>, l’any 2021, que podeu trobar al web d’El Pont.</p>
<p>Després d’això, fa quasi exactament un any, el cinc de maig de 2022, en un fil de Twitter molt interessant i revelador, entre altres coses interessants i reveladors, Albert va dir:</p>
<blockquote>
<p>Fa anys que no publique en paper i, al contrari del que em pensava, no m’importa. M’he fet efímer, m’he fet soluble.</p>
</blockquote>
<p>Conec la sensació perquè jo també fa anys que no publique un llibre en paper. I realment dona molta pau, no haver de perdre el temps i malbaratar esforços buscant editorial, intentant fer-te entendre amb l’editor, amb el corrector, amb el dissenyador… si és que et deixen, és clar. Però no m’enganye i sé que ell tampoc no s’enganyava. Li hauria agradat tornar a publicar en paper, com a tothom.</p>
<p>De fet, em consta que havia preparat un altre recull, de poemes de temàtica eròtica, que a hores d’ara deu acumular pols en un calaix o en un disc dur de l’editorial, perquè tenia la conformitat d’Unaria per a publicar-lo, però es va quedar pendent durant la pandèmia, malauradament.</p>
<p>Això vol dir que havia revisat i recollit en forma de llibre tot just unes poques desenes de poemes, dels milers difosos en les xarxes. De manera que a nosaltres ens va parèixer oportú rescatar-ne uns quants més. I ara, abans de donar pas a la recitació, m’agradaria contar-vos com ho vam fer.</p>
<p>Perquè no és fàcil navegar en eixe caos de les xarxes, com dèiem abans. Cada vegada que entres a Facebook o a Twitter veus continguts diferents, sempre coses noves, i és difícil recuperar el que ja ha passat i ha quedat arrere. Aleshores, el que vam fer, el que vaig fer jo, va ser programar un xicotet script que recuperara tots els tuits d’Albert. No tots, en realitat, perquè Twitter posa límits a esta classe de scripts, però vaig poder agafar uns 3.200 tuits, que corresponien als últims dos anys, i filtrar els que contenien un poema o part d’un poema. Sabeu que Albert assignava els poemes a poemaris virtuals que tenien cada un el seu títol. Doncs al final vam recollir vuit-cents cinquanta-set poemes classificats en onze poemaris diferents. I la gent d’El Pont ens vam dedicar a llegir-los i triar els que més ens inspiraven per a esta antologia. Però, a més a més, eixe recull també l’hem fet accessible en el web d’El Pont per a qui puga estar-hi interessat.</p>
<p>Una de les coses que ens ha permès això és observar a vista d’ocell els temes i les paraules més habituals de la poètica d’Albert. Esbrinar, per exemple, que les paraules més freqüents en eixos més de vuit-cents poemes eren <em>cel</em>, <em>ulls</em>, <em>dia</em>, <em>camí</em> i <em>temps</em>, que apareixien més de cent vegades cadascuna. A continuació somriure, vida, ànima, pell i llum. Que les estacions més visitades en els seus poemes eren la primavera i la tardor. O que li agradava jugar amb paraules o imatges tan peculiars en un poemari com “equilibrista” o “franctirador”, que apareix set vegades.</p>
<p>O presenciar l’evolució d’un poema. Albert no solia repetir un poema, però algunes, poques, vegades en reprenia un i li acabava de donar forma. Passa alguna vegada, molt poques, per exemple, amb el que ha donat títol al llibre, “La tempesta contra les roques”, que apareix per primera vegada a l’octubre de 2020 i després al desembre en la seua versió definitiva, que és la que hem recollit.</p>
<p>I encara hi ha una altra cosa que m’agradaria mencionar abans d’acabar. Sempre he pensat que als escriptors, en Internet, se’ns veu el llautó. La immediatesa dels blogs i de les xarxes socials, la manca d’intermediaris editorials que ens corregisquen, que ens esmenen les errades, o les singularitats, fan que en Internet es veja de veres com escrius, quin és el teu estil autèntic i el teu nivell de domini de la llengua. I cal dir que Albert escrivia molt bé. En tots estos poemes que ell no va arribar a revisar per a una publicació més formal que la de les xarxes, a penes ha calgut arreglar-li unes poques errates sense més importància.</p>
<p>I amb això, ara sí que he acabat i done pas a la recitació.</p>


        
      </div>
      
          

      
      


<ul class="post-info">
    
      <li><img class="icon" src="https://carlesbellver.net//svg.icons/calendar.svg" alt="calendar" /> <a class="u-url" href="https://carlesbellver.net/tmp/581a89625324/"><span class="post-date dt-published">2023-05-04</span></a></li>
      
      <li><span class="readingtime"><img class="icon" src="https://carlesbellver.net//svg.icons/clock.svg" alt="clock" /> 10 minuts</span></li><li><img class="icon" src="https://carlesbellver.net//svg.icons/copyright.svg" alt="copyright" />️ Carles Bellver Torlà</li>
      <li><a href="https://shareopenly.org/share/?url=https%3a%2f%2fcarlesbellver.net%2ftmp%2f581a89625324%2f&text=La%20tempesta%20contra%20les%20roques" title="Compartir aquesta pàgina"><img class="icon" src="https://carlesbellver.net//svg.icons/share_openly.svg" alt="icona de compartir" />️</a> <a href="https://shareopenly.org/share/?url=https%3a%2f%2fcarlesbellver.net%2ftmp%2f581a89625324%2f&text=La%20tempesta%20contra%20les%20roques" title="Compartir aquesta pàgina">Compartir</a></li>
      <li><a href="mailto:carles@carlesbellver.net?subject=Re:%20La%20tempesta%20contra%20les%20roques&body=%0A%0Ahttps%3a%2f%2fcarlesbellver.net%2ftmp%2f581a89625324%2f" title="Contestar a l’autor per correu"><img class="icon" src="https://carlesbellver.net//svg.icons/email.svg" alt="icona de correu" />️</a> <a href="mailto:carles@carlesbellver.net?subject=Re:%20La%20tempesta%20contra%20les%20roques&body=%0A%0Ahttps%3a%2f%2fcarlesbellver.net%2ftmp%2f581a89625324%2f" title="Contestar a l’autor per correu">Contestar</a></li>
    
</ul>

    





    </article>
    
    


        </main>
        
        
        
            <footer class="common-footer">

    <div class="common-footer-bottom">
        
        <div class="copyright">
          <p>
            
              <a href="https://carlesbellver.net/about/">Carles Bellver Torlà</a> 
              2002 - 2024
        </p>  
        </div>

    </div>
</footer>

        
                
    </div>
    <script data-goatcounter="https://carlesbellver.goatcounter.com/count"
        async src="//gc.zgo.at/count.js"></script>
</body>
</html>
